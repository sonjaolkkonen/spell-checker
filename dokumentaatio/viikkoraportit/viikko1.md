# Viikko 1

Ensimmäisellä viikolla olen tutustunut kurssin yleisiin ohjeisiin sekä valinnut harjoitustyöni aiheen. Suurin osa harjoitustyöhön käyttämästäni ajasta tällä viikolla menikin kurssimateriaaliin tutustumiseen, aiheen valintaan ja siihen tutustumiseen sekä vaatimusmäärittelyn kirjoittamiseen. Projektin repositorio on myös alustettu Githubiin, minkä lisäksi projektinhallinta on alustettu (poetry) ja ohjelman laajuuden määrittelevä [vaatimusmäärittely](https://github.com/sonjaolkkonen/spell-checker/blob/main/dokumentaatio/vaatimusmaarittely.md) on lisätty repositorioon. Itse ohjelma ei ole vielä edistynyt tällä viikolla. 

Aiheen valinnan jälkeen tutustuin projektissa käytettävään Damerau–Levenshteinin -etäisyyttä käyttävään algoritmiin sekä trie-tietorakenteeseen. Tällä viikolla oppimani asiat painottuivatkin vahvasti näihin asioihin, jotka molemmat olivat minulle entuudestaan tuntemattomia. Teorian opiskelun lisäksi olen kerrannut yksikkötestausta.

Tällä hetkellä haastavinta on hahmottaa miten trie-tietorakenne oikeastaan toimii. Ajatuksena onkin, että käytän aluksi tietorakenteena pythonin valmista kirjastoa tai yksinkertaista sanakirjaa, jotta pääsen nopeammin algoritmin koodaamisen pariin. Seuraavalla viikolla olisi suunnitelmissa tehdä ensimmäinen versio Damerau–Levenshteinin -etäisyyttä käyttävästä algoritmista sekä alustava käyttöliittymä, jotta ohjelmasta olisi saatavilla hyvin alustava käytettävä versio jo ensi viikon jälkeen. Tämän jälkeen myöhemmillä viikoilla teen tietorakenteelle oman toteutuksen. 

## Tuntikirjanpito 
| **Päivä** | **Käytetty aika** | **Kuvaus** |
| ----------| ----------------- | ---------- |
| 13.5.| 2 h | Aloitusluento, kurssimateriaaleihin tutustuminen |
| 14.5. | 5 h | Aiheen valinta, algoritmeihin tutustuminen, toteutuksen suunnittelu, Gitprojektin luominen |
| 16.5 | 2 h | Dokumentaatio (vaatimusmäärittely, viikkoraportti) |
| **yhteensä** | **9 h** |
